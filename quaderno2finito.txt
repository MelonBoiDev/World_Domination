ABSTRACT
Questo esperimento di laboratorio aveva lo scopo di misurare la costante elastica di due molle utilizzando due diversi approcci: il metodo statico e il metodo dinamico. Il metodo statico consisteva nella misurazione delle differenze di massa e altezza tra diverse configurazioni, mentre il metodo dinamico si concentrava sulla determinazione della frequenza di oscillazione del sistema. Attraverso l'analisi dei dati e le tecniche di regressione, sono state ottenute le costanti elastiche statiche, k_{s_1}=4,67\pm0,01\frac{N}{m} per la molla 1 e k_{s_2}=7,64\pm0,02\frac{N}{m} per la molla 2, e dinamiche, k_{d_1}=4,92\pm0,03\frac{N}{m} per la molla 1 e k_{d_2}=7,85\pm0,03\frac{N}{m}  per la molla 2. Un confronto tra i due metodi ha rivelato una discrepanza significativa tra i valori di k_s e k_d, indicando possibili fattori come l'attrito trascurato o differenze di precisione.
INTRODUZIONE
In questo esperimento di laboratorio, ci proponiamo di osservare e studiare il fenomeno dell'elasticità in un sistema fisico costituito da una molla. La molla è un esempio comune di un sistema elastico che mostra una risposta proporzionale alle forze che agiscono su di essa. Il nostro obiettivo principale è misurare la costante elastica della molla, che rappresenta la sua elasticità e capacità di ritornare alla sua lunghezza originale dopo essere stata deformata.
Utilizzeremo due approcci distinti per determinare la costante elastica k: un metodo statico e un metodo dinamico.
Nel metodo statico, misureremo l'allungamento della molla al variare della massa appesa ad essa nella posizione di equilibrio statico. Questa posizione è raggiunta quando la forza peso e la forza elastica sono uguali in modulo. Registreremo i dati di allungamento della molla per diverse masse e utilizzeremo un fit lineare per estrarre il valore della costante elastica k_s.
Nel metodo dinamico, sfrutteremo l'equazione di moto armonico semplice per stabilire la relazione tra massa e pulsazione della molla. Lasceremo oscillare la molla con appesa la massa e misureremo la pulsazione del sistema. Utilizzando l'equazione di moto armonico, otterremo una relazione tra la massa appesa alla molla e la pulsazione del sistema. Effettuiamo un fit lineare dei dati raccolti per determinare il valore della costante elastica k_d.
Entrambi i metodi ci permetteranno di ottenere due valori della costante elastica, k_s e k_d, mediante l'analisi dei dati raccolti e l'applicazione di fit lineari.
Dopo aver ottenuto i valori della costante elastica k_s e k_d utilizzando i due metodi descritti in precedenza, intendiamo confrontarli. Il confronto dei valori ci permetterà di valutare la consistenza dei risultati ottenuti dai due metodi. Se i valori di k ottenuti fossero simili o molto vicini, potremmo concludere che i due metodi sono concordanti e che la costante elastica k è stata determinata con precisione. Al contrario, se i valori differiscono in modo significativo, potremmo dedurre che ci potrebbero essere errori sistematici o limitazioni associate ai metodi utilizzati.
Infine, abbiamo l'obiettivo di stimare l'accuratezza delle nostre assunzioni iniziali e di individuare eventuali non-idealità del sistema fisico rispetto al modello teorico prefissato: durante l'esperimento, abbiamo fatto delle supposizioni e adottato un modello teorico per descrivere il comportamento della molla; tuttavia, è importante valutare se queste assunzioni sono valide nella situazione sperimentale specifica e se il modello teorico rappresenta accuratamente il sistema fisico che stiamo studiando.
L'individuazione di queste non-idealità ci consentirà di affinare il nostro modello teorico e di migliorare la precisione delle nostre future misurazioni. Inoltre, ci aiuterà a comprendere meglio il sistema fisico sottostante e ad affrontare eventuali limitazioni o errori sistematici che possono influire sulle nostre stime della costante elastica k.
MODELLO TEORICO
Il sistema che andremo ad esaminare consiste in una molla, che è un dispositivo elastico costituito da un filo metallico arrotolato a spirale. Quando una forza esterna viene applicata alla molla, questa si deforma allungandosi o accorciandosi. 
Il comportamento della molla può essere descritto da leggi fisiche fondamentali, come la legge di Hooke. La suddetta legge afferma che la forza  \vec{F} esercitata su una molla è proporzionale all'allungamento x della molla stessa, secondo l'equazione:
Equazione 1
La costante elastica k rappresenta l’elasticità della molla e determina quanto la molla si allungherà o comprimerà per una determinata forza applicata.
Dalla seconda legge della dinamica troviamo che \vec{F}=m\vec{a}, dove \vec{a} è l’accelerazione del corpo. Quindi, possiamo sostituire la forza nella legge di Hooke e sviluppare l’accelerazione come derivata seconda dello spostamento nel tempo, ottenendo così un’equazione differenziale di secondo grado omogenea:
Equazione 2
L’Equazione 2 indica che il sistema preso in considerazione è un oscillatore armonico semplice che ha come equazione generale del moto:
Equazione 3
Da cui otteniamo una pulsazione del sistema pari a:
Equazione 4
Inoltre, la legge di Hooke (Equazione 1) implica che la molla si comporta linearmente nella regione elastica, cioè quando le forze applicate non superano la sua capacità elastica massima. Quando la forza supera tale limite, la molla può subire deformazioni permanenti o addirittura rompersi. Supponiamo dunque di trovarci in questo regime lineare.
Per applicare questo modello teorico al nostro sistema fisico adottiamo le seguenti ipotesi: consideriamo che le oscillazioni esterne, come vibrazioni ambientali o spinte esterne, siano trascurabili e non influenzino significativamente il sistema della molla; supponiamo il moto della molla come unidimensionale, cioè prendiamo in considerazione solo lo spostamento lungo una direzione specifica; trattiamo la massa appesa alla molla come un punto materiale, senza considerare la sua dimensione o distribuzione di massa in modo da semplificare il calcolo delle forze e da trascurarne gli effetti inerziali; consideriamo infine che non ci sia attrito tra le componenti del sistema, come l'attrito tra le spire della molla o l'attrito tra la molla e l’aria. Questa supposizione semplifica il modello e ci consente di concentrarci sulle forze elastiche senza considerare gli effetti dissipativi dell'attrito.
Queste ipotesi semplificative ci permettono di sviluppare un modello teorico coerente e di analizzare il sistema della molla in modo più agevole. Tuttavia, è importante valutare la validità di queste ipotesi nell'ambito specifico dell'esperimento e riconoscere che possono esserci delle deviazioni o non-idealità rispetto al modello teorico. L'analisi dei risultati sperimentali ci aiuterà a valutare l'accuratezza delle ipotesi e a identificare eventuali fattori che potrebbero influenzare il comportamento reale del sistema fisico.
APPARATO E STRUMENTAZIONE
Durante la preparazione e l'assemblaggio dell'apparato sperimentale, abbiamo prestato particolare attenzione alla sua stabilità. Abbiamo fissato un’asta perpendicolare al banco e un'altra ad un’estremità elevata, e le abbiamo collegate con un'ulteriore sbarra mediante due morsetti. Questo ci ha fornito un supporto solido e stabile, riducendo al minimo le vibrazioni esterne e garantendo che la molla fosse posizionata verticalmente, come mostrato nella Figura 3.
Assicurandoci che la molla fosse fissata saldamente al supporto, abbiamo ridotto al minimo le possibili interferenze o oscillazioni indesiderate durante l'esperimento. Per variare la massa, abbiamo aggiunto un numero variabile di dischetti al gancio. In questo modo, siamo stati in grado di controllare e modificare la massa appesa alla molla secondo le nostre necessità.
L'apparato sperimentale utilizzato per l'esperimento include: una bilancia di precisione sensibile ai 10 g con una risoluzione di 0,01 g e una portata di 4000 g; un metro con sensibilità e risoluzione pari a 1 mm e portata 3 m; un calibro più preciso del metro perché sensibilità e risoluzione sono pari a 0,02 mm, ma con portata ridotta a 200 mm; e, infine, un sensore di posizione (o Sonar) che ha sensibilità di 15 cm, portata di 8 m, ma una risoluzione di 0,2 mm. Quest’ultima è stata verificata sperimentalmente andando a verificare la minima differenza che il sonar possa misurare, perché il costruttore aveva dato una risoluzione nominale bonaria pari a solo 1 mm.
Sono state usate due molle di diverso tipo: la prima molla di 12,45 g ha una costante elastica k_1 ignota, mentre la seconda molla di 22,45 g ha una costante elastica k_2 anch'essa ignota.
MISURE EFFETTUATE
Inizialmente, abbiamo osservato che una delle due molle era di tipo preteso, il che significa che in queste condizioni era possibile solo allungarla, poiché le spire impedivano la compressione a causa della loro larghezza. Per ottenere una condizione di linearità, abbiamo dovuto applicare una forza di pretensionamento alla molla, appendendo una massa chiamata "massa di pretensionamento", fino a quando tutte le spire rimanevano ben separate. Dopo esserci assicurati che entrambe le molle fossero pretese, abbiamo proceduto alla raccolta dei dati.
Utilizziamo due approcci distinti per determinare la costante elastica k: un metodo statico e un metodo dinamico.
Nel metodo statico, l'allungamento della molla è stato misurato variando la massa appesa. Per ogni molla e per ogni configurazione di massa, abbiamo registrato la massa complessiva M_i dei dischetti appesi con la bilancia di precisione. Successivamente, abbiamo preso una doppia misura utilizzando sia il calibro che il sonar per determinare la distanza (che chiameremo “altezza” nelle tabelle) H_i tra l'estremità inferiore del gancio appeso e un punto arbitrario nel sistema, che nel nostro caso è la base del banco.
Per ciascuna massa, abbiamo deciso di prendere diverse misurazioni con il calibro al fine di valutare, attraverso il calcolo della deviazione standard, l'errore associato alla singola misura, essendo che esso non dipende soltanto dalla precisione dello strumento, ma anche dallo sperimentatore e dal punto di contatto tra calibro e oggetto; effettuiamo solo tre misurazioni per ragioni di tempo, ad ogni modo sarebbe meglio eseguirne un maggior numero per ottenere una stima più precisa dell'errore commesso. I dati sono riportati nelle Tabella 1 e Tabella 2.
Per acquisire le misure con il sonar, invece, è stato necessario impostare una frequenza di campionamento compresa tra 10 e 100 Hz. Abbiamo inizialmente provato a impostare una frequenza alta, però durante i test abbiamo notato che nei punti di massimo la velocità del sistema è molto bassa e un sensore ad alta frequenza potrebbe intercettare troppe posizioni in quei punti, mentre una frequenza troppo bassa rischia di non rilevare alcuna oscillazione e di misurare sempre lo stesso punto. Pertanto, abbiamo optato per una frequenza di campionamento di 25 Hz, che rappresenta un compromesso accettabile. I dati raccolti sono riportati nella Tabella 3.
Per la molla 1, consideriamo solo quattro configurazioni di massa, poiché un peso eccessivo causerebbe un allungamento che supera la portata del calibro.
Dall’altre parte, nel metodo dinamico è stata misurata, variando la massa appesa nello stesso modo del caso statico, la pulsazione dell'oscillazione. Per ogni molla e per ogni configurazione di massa, è stata effettuata una misura della distanza (che chiameremo “altezza” nelle tabelle) H_i del gancio dal banco in funzione del tempo e, utilizzando il programma PASCO, otteniamo un valore della pulsazione \omega_i. Per calcolare la pulsazione, l'operazione di calcolo di PASCO è stata applicata ad un range arbitrario di 10 s, in modo da avere l'errore dello stesso ordine per tutte le configurazioni. Inseriamo i dati del metodo dinamico nella Tabella 4 e Tabella 5.
Per ottenere misurazioni accurate utilizzando il sonar, abbiamo selezionato una frequenza di campionamento di 40Hz: frequenze più basse non sarebbero state sufficientemente precise per la misura dell'altezza, mentre frequenze più alte non sembravano influire sulla misurazione di \omega. Inoltre, l'utilizzo di frequenze troppo alte avrebbe potuto causare una sovrapposizione di misurazioni, con conseguenti errori di rilevamento.
ANALISI DATI
Metodo statico
Poiché il punto di raccolta dati coincide con il punto di equilibrio del sistema, si verifica l'equilibrio tra la forza elastica della molla e la forza peso della massa appesa:
Equazione 5
E, applicando l’Equazione 5 a due configurazioni, una i-esima e una di riferimento, e facendone la differenza otteniamo:
Equazione 6
Abbiamo dunque considerato la differenza tra le masse \Delta M_i=M_i-M_0 e la differenza tra le altezze \Delta H_i=H_i-H_0 tra l’i-esima configurazione e la prima.
Le misure di massa hanno tutte un’incertezza dovuta alla risoluzione della bilancia, pari a 0,01\ g; dunque, per ricavare l’incertezza della differenza di massa \Delta M_i basta sommare in quadratura 0,01\ g e il risultato sarà per tutte le differenze: \sigma_{\Delta M_i}=0,01\sqrt2\ g.
Sia per il calibro sia per il sonar, abbiamo effettuato per ogni configurazione n misurazioni: tre con il calibro e mille con il sonar. Pertanto, per ottenere una singola differenza \Delta H_i per l’i-esima configurazione, sottraiamo alla media delle n misure per l’i-esima configurazione la media delle n misure per la prima: \Delta H_i={\bar{H}}_i-{\bar{H}}_0. Come errore su \Delta H_i abbiamo preso la somma in quadratura delle deviazioni standard s_{H_i} del campione per l’i-esima configurazione e quella iniziale: \sigma_{\Delta H_i}=\sqrt{s_{H_i}^2+s_{H_0}^2}.
Riportiamo i valori ottenuti in questo modo nella Tabella 6.
Linearizzando l’Equazione 6, abbiamo ottenuto:
Equazione 7
Abbiamo dunque applicato una regressione lineare pesata ai dati della Tabella 6 ottenendo un totale di 4 fit lineari con i valori del coefficiente angolare B e dell’intercetta A con le rispettive incertezze:
Tabella.
Il risultato dell'analisi di regressione lineare indica che i dati mostrano una tendenza lineare, tuttavia, riscontriamo che il fit lineare non è statisticamente compatibile con il valore 0, poiché il termine noto A si discosta dall'origine di oltre 2\sigma_A. Per quanto riguarda il calibro, l'inaccuratezza potrebbe essere attribuibile alla mancata individuazione del valore medio a causa del limitato numero di misure effettuate. Nel contesto statico, tuttavia, riteniamo che la massa non nulla della molla non abbia influenzato le misurazioni. Considerando le variazioni di massa, la massa della molla sarebbe una costante che si semplificherebbe nell'analisi. Lo stesso ragionamento può essere applicato al suo allungamento: se la molla fosse stata posizionata verticalmente rispetto al suolo, si sarebbe allungata sotto il proprio peso, portando a una deviazione dalla sua lunghezza a riposo. Tuttavia, prendendo in considerazione le variazioni di altezza, il termine costante derivante da questa lunghezza alterata si semplificherebbe nell'equazione.
Ad ogni modo, conoscendo il coefficiente angolare B, abbiamo potuto ricavare la costante elastica, che chiamiamo “k statica” k_s, in questo modo: 
Equazione 8
L’Equazione 8 presenta un segno meno, che normalmente non dovrebbe essere presente, ma che è stato introdotto solo in questo caso perché, come si può notare nella Tabella 6, abbiamo considerato come prima configurazione quella con i valori più alti di M e H; pertanto, tutte le differenze \Delta M_i e \Delta H_i saranno negative e per far comparire la costante elastica positiva, abbiamo preso il valore assoluto di B, cioè -B.
Infine, propagando gli errori, abbiamo trovato l’incertezza su k:
Equazione 9
Ottenendo quindi i seguenti valori: 
Tabella.
Metodo dinamico
Linearizzando l’Equazione 4, abbiamo ottenuto:
Equazione 10
Abbiamo quindi trovato e inserito i valori utili nella Tabella 7; abbiamo dunque applicato una regressione lineare pesata a questi dati, ottenendo un totale di 2 fit lineari con i valori del coefficiente angolare B e dell’intercetta A con le rispettive incertezze:
Tabella.
Il risultato dell'analisi di regressione lineare indica che i dati mostrano una tendenza lineare, tuttavia, riscontriamo che il fit lineare non è statisticamente compatibile con il valore 0, poiché il termine noto A si discosta dall'origine di oltre 2\sigma_A. Questa discrepanza potrebbe essere attribuita al fatto che abbiamo trascurato la massa della molla, che risulta essere apprezzabile nel caso dinamico.
Tuttavia, possiamo stimare quanto vale A nel seguente modo: considerando una molla con massa m_{molla} e lunghezza totale L, la suddividiamo in segmenti elementari di lunghezza dx e massa dm=\frac{m_{molla}}{L}dx. L'energia cinetica di un segmento situato a una distanza x\ dall'estremo fisso sarà dE=\frac{1}{2}v^2\left(x\right)dm, e quindi l’energia cinetica totale sarà E=\int_{0}^{M}{\frac{1}{2}v^2\left(x\right)dm}=\int_{0}^{L}{\frac{1}{2}v^2\left(x\right)\frac{m_{molla}}{L}dx}. Assumendo una distribuzione omogenea di massa della molla, la velocità risulta lineare, ottenendo così che l'energia totale della molla è E=\frac{1}{2}\frac{M}{3}v^2. Di conseguenza, quando abbiamo misurato la pulsazione del sistema, una parte dell'energia totale del sistema era effettivamente attribuibile alla molla. Pertanto, invece di considerare una molla di massa m_{molla} e una massa appesa M, consideriamo una molla ideale e una massa appesa M_{tot}=M+m_{molla}. Perciò, il valore di A nel nostro fit lineare coincide proprio con -\frac{M}{3}.
In ogni caso, conoscendo il coefficiente angolare B, poiché k_d e B coincidono, siamo stati in grado di determinare la costante elastica, che denominiamo "k dinamica" k_d, e la sua incertezza:
Equazione 11
Abbiamo ottenuto i valori:
Tabella.
Confronto
Infine, abbiamo effettuato un confronto tra i risultati ottenuti dal metodo statico e dal metodo dinamico al fine di verificare se rappresentano la stessa grandezza o meno.
Ci aspettavamo che le costanti elastiche k_s e k_d fossero compatibili, poiché la costante elastica è una proprietà intrinseca della molla che descrive, in entrambi i casi, la sua rigidità e la capacità di ritornare alla lunghezza originale dopo essere stata deformata. Tuttavia, i dati mostrano che k_s e k_d non sono compatibili, ovvero si discostano di oltre 2\sigma l'uno dall'altro. Questa discrepanza potrebbe essere attribuita al fatto che nel caso dinamico abbiamo trascurato l'attrito, che invece potrebbe essere stato rilevante, oppure potrebbe essere dovuta all'alta precisione dei dati ottenuti con il metodo dinamico.
CONCLUSIONI
In conclusione, l'esperimento condotto ha permesso di analizzare il comportamento di una molla in due diverse configurazioni: statica e dinamica. Utilizzando il metodo statico, si è determinata la costante elastica della molla, ottenendo un valore, come media ponderata tra i valori di calibro e di sonar, di k_{s_1}=4,67\pm0,01\ N/m per la molla 1 e k_{s_2}=7,64\pm0,02\ N/m. Nel metodo dinamico, invece, si è calcolata la costante elastica dinamica k_{d_1}=4,92\pm0,03\ N/m  per la molla 1 e k_{d_2}=7,85\pm0,03\ N/m per la molla 2.
Il confronto tra i due risultati ha evidenziato una discrepanza significativa tra le costanti elastiche ottenute con i due metodi. Ciò potrebbe essere attribuito all'influenza di fattori come l'attrito o la presenza di una massa non trascurabile nella molla nel caso dinamico. Inoltre, l'alta precisione dei dati ottenuti con il metodo dinamico potrebbe aver contribuito a una maggiore sensibilità alle variazioni.
Attraverso l'uso di entrambi i metodi, abbiamo acquisito una comprensione completa del sistema massa-molla. I risultati hanno evidenziato l'importanza di considerare diversi approcci sperimentali per ottenere un quadro più completo del comportamento del sistema. Ulteriori approfondimenti potrebbero focalizzarsi su fattori come l'attrito o le variazioni nella configurazione sperimentale al fine di affrontare la discrepanza osservata e affinare l'accuratezza delle misurazioni.